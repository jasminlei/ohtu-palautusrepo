# Lean

Referaatti seuraavasta artikkelista: [Craig Larman & Bas Vodde: Lean primer](http://www.leanprimer.com/downloads/lean_primer.pdf)

Lean on alun perin Toyotan kehittämä ajattelumalli, joka keskittyy kestävään toimintaan ja jatkuvaan parantamiseen. Vaikka sitä on sovellettu erityisesti tuotantoon ja tuotekehitykseen, lean-periaatteita hyödynnetään nykyään myös palvelualoilla. Usein lean liitetään virheellisesti yksittäisiin työkaluihin, kuten kanbaniin, tai pelkkään hukan vähentämiseen, mutta todellisuudessa sen ytimessä ovat kaksi keskeistä pilaria: ihmisten kunnioitus ja jatkuva parantaminen.

Ihmisten kunnioitus tarkoittaa työn inhimillistämistä, turhan työn välttämistä ja tehokasta tiimityötä, jatkuvat parantaminen taas perustuu kaizen-ajatteluun, jossa työntekijöitä rohkaistaan kyseenalaistamaan nykyiset toimintatavat ja kehittämään uusia ratkaisuja. Tämä sisältää hukan tunnistamisen ja poistamisen, minkä tavoitteena on parantaa arvon tuottamisen tehokkuutta.

Näiden pilareiden lisäksi lean-malliin kuuluu tavoite, eli arvon tuottaminen lyhyissä sykleissä, säilyttäen koko ajan silti korkea laatu ja moraali. Lisäksi malliin kuuluu 14 pääperiaatetta, joihin kuuluu mm. pull-systeemin käyttö, ongelmien juurisyiden etsiminen ja jatkuva oppiminen. Leanin perustana on se, että johtajat opettavat lean-ajattelua työntekijöille ja tukevat sen soveltamista. Lisäksi, go see -periaatteen mukaisesti, johtajien tulee seurata työympäristöä ja -prosesseja käytännössä, eikä vain raporteista tai numeroiden perusteella.
