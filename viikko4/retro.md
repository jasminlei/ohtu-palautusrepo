
# Retrospektiivi

Retrospektiivi tarkoittaa tiimin prosessien ja toiminnan arviointia. Alla esiteltynä kaksi tekniikkaa retrospektiiville: Start, Stop, Continue, More of, Less of Wheel ja Glad, Sad, Mad.

**Start, Stop, Continue, More of, Less of Wheel** on työkalu, jossa tiimi antaa palautetta viidessä kategoriassa: Start (aloita), Stop (lopeta), Continue (jatka), More of (enemmän) ja Less of (vähemmän). Retrospektiivissä piirrettyyn pyöreään kaavioon jaetaan nämä viisi kategoriaa, ja tiimiläiset pohtivat, mitä heidän tulisi aloittaa, lopettaa, jatkaa, lisätä tai vähentää. Kommentit kirjoitetaan kullekin osalle, ja sen jälkeen niitä käsitellään ja niistä keskustellaan yhdessä.

**Glad, Sad, Mad** on retrospektiivitekniikka, jossa tiimin jäsenet luokittelevat havainnot kolmeen kategoriaan: Glad (hyvät asiat), Sad (huonot asiat) ja Mad (asiat, joista halutaan valittaa). Aluksi tiimin jäsenet kirjoittavat itsenäisesti ajatuksiaan kunkin kategorian osalta. Tämän jälkeen havainnot kerätään yhteen, ja samankaltaiset aiheet ryhmitellään. Tiimiläiset äänestävät, mitkä aiheet ovat tärkeimpiä käsiteltäväksi, ja sen jälkeen keskustellaan valituista aiheista. 